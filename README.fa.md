<h1 dir="rtl">Island، نصب اپلیکیشن‌های اندرویدی در فضایی جدا از بقیه!</h1>

<h2 dir="rtl">Island چیه؟</h2>

همونطور که احتمالا خیلی از ماها خبر داریم، اعتماد به اپلیکیشن‌های داخلی روز به روز در حال کمتر شدنه و چه بسا خیلی از ماها – تا جایی که می‌تونستیم – اپ‌های ایرانی رو از روی گوشیمون حذف کردیم.

توی این نوشته، می‌خوام برنامه Island رو معرفی کنم. این برنامه با استفاده از قابلیت _Work Mode_ که در اندروید ۵.۰ به بالا تعبیه شده، این امکان رو به ما میده که توی گوشیمون دو فضای مجزا داشته باشیم.

## فضای مجزا یعنی چی؟

> پارتیشن های کامپیوتر رو تصور کنید، یه چنین چیزی هم توی گوشی بوجود میاد. البته با این تفاوت که هیچ ارتباطی بین این پارتیشن‌ها وجود نداره. یعنی چی؟ یعنی برنامه‌هایی که روی پارتیشن X نصب شدن، هیچگونه دسترسی‌ای به اپلیکیشن‌ها و به طور کلی محتویات پارتیشن Y ندارن. _(مگر تحت شرایطی که دستگاه Root شده باشه)_

حتی میشه یه اپلیکیشن رو در هر دو فضا نصب کرد به طوری که مثلا دو تا واتس اپ با دو فضای مجزا روی گوشی / تبلت داشته باشیم.

## چطوری نصبش کنیم؟

اول از همه لازمه که برنامه رو دانلود کنیم. اگه به Play Store دسترسی دارین، که چه بهتر! اگه نه، از مارکت‌های دیگه یا مخزن خودِ برنامه در Github میشه آخرین نسخه برنامه رو دانلود و نصب کرد.

- دانلود مستقیم از Github _(بدون نیاز به فیلترشکن در ایران)_
- دانلود از Google Play _(نیاز به فیلترشکن در ایران)_

دانلود کردین؟ چه خوب، نصب هم کردین؟ پس بریم مراحل راه اندازی برنامه رو انجام بدیم.✌️

وارد برنامه می‌شیم، دکمه مشخص شده توی تصویرو می‌زنیم تا تبدیل به Accept بشه بعد دوباره روی Accept می‌زنیم.

این مرحله ممکنه در دستگاه‌های مختلف شکل ظاهری متفاوتی داشته باشه

برای تنظیم Island لازمه که این مراحل رو با تایید کردن طی کنیم تا به تصویر مرحله‌ی بعدی برسیم.

image

وقتی این پیامو بهمون نشون داد، یعنی اینکه کار نصب و راه‌اندازی Island تموم شده. همونطور که توی تصویر مشخصه، این لیست برنامه‌های پایه‌ای هست که به صورت خودکار روی فضای Island نصب شدن.

image

## حالا چطوری یه برنامه رو توی Island نصب کنیم؟

- از طریق Clone کردن
- نصب از طریق مارکت‌هایی مثل Play Store
- دانلود مستقیم از اینترنت و نصب (با مرورگر داخل فضای Island)
- Clone کردن برای اپ‌هایی امکان‌پذیره که روی فضای اصلی گوشی ما نصب هستن. مثلا میخوایم واتس‌اپ رو روی Island هم داشته باشیم.

برای اینکار وارد برنامه می‌شیم و میریم به تب Mainland

image

برنامه مورد نظرمون رو انتخاب می‌کنیم و از کادری که از پایین باز می‌شه، روی دکمه وسطی (علامت +) می‌زنیم.

image

اگر دکمه بنفش Via Play Store رو دیدید، روش بزنین تا خاموش بشه. این دکمه Play Store در فضای Island رو باز می‌کنه تا اپ رو از اونجا نصب کنیم که فعلا کاری باهاش نداریم.

image

بعد Island رو انتخاب می‌کنیم.

image

پس از اون، صفحه‌ی نصب اپلیکیشن برامون باز می‌شه. وقتی که Install رو بزنیم، این اپ توی فضای Island نصب می‌شه.

## این کار چه مزایایی داره؟

### نصب دو نسخه از یک برنامه
یه موقع هست که احتیاج داریم از یه برنامه دو تا روی گوشیمون داشته باشیم. Island، یکی از روش‌ها برای انجام همچین کاریه.

### حفظ حریم خصوصی
به دسترسی‌ها یا خود یک اپلیکیشن – به هر دلیلی! – مشکوک هستیم و نمی‌خوایم اونرو در کنار بقیه اپلیکیشن‌ها نصب کنیم. نمی‌خوایم به اطلاعات بقیه اپلیکیشن‌ها دسترسی داشته باشه. Island اینجا به کمکمون میاد.

### جداسازی اپ‌های داخلی
بعضی از اپلیکیشن‌های داخلی ممکنه با فیلترشکنِ روشن کار نکنن، و این روزها که استفاده از شیلترفکن – به دلیل محدودیت‌های ظالمانه (در بهترین حالت!!!) – به شدت فراگیر شده، این روش میتونه کمک کنه بدون قطع کردن فیلترشکن از اپ‌های داخلی هم استفاده کنیم. (مثلا بعضی اپلیکیشن‌های بانکی)

### فریز کردن برخی اپ‌ها
می‌شه اپ‌های نصب شده در Island رو فریز کرد. با اینکار جلوی اجرای اپ‌ها در پس‌زمینه و خورده شدن شارژ باتری گرفته می‌شه.

> نکته: از اونجایی که برنامه‌های نصب شده توی فضای Island، جدا از بقیه‌ی گوشی هستن، اگر ابزار فیلترشکن‌تون روشن باشه، روی برنامه‌های نصب شده تو اون فضا تاثیری نداره. یعنی برنامه‌های اون فضا بدون ‌شیلترفکن هستن.
(مگر اینکه فیلترشکن رو در اون فضا هم نصب کنید که در این صورت فقط همون فضا با فیلترشکنه و فضای اصلی گوشی بدون فیلترشکن کار میکنه)

## سوالات احتمالاً پرتکرار

### آیا میشه اطلاعات رو بین این دو فضا رد و بدل کرد؟
بله، البته با کمک اپلیکیشن‌های خاص. یعنی به طور کلی هر اپلیکیشنی که تو فضای Island نصب کنیم، نمی‌تونه به فضای اصلی گوشی دسترسی داشته باشه. فقط برنامه‌های خاصی می‌تونن، نه هر برنامه‌ای.

### با نصب اپ‌ها داخل Island چه تغییری توی دسترسی‌های اپلیکشن‌ها ایجاد میشه؟
اگر از بخش تنظیمات Premissions، دسترسی‌هایی رو به اپ داده باشیم، فقط به همون‌ها دسترسی داره.

علاوه بر اون، دسترسی به این مواردی که توی فضای اصلی گوشی هستن، از طریق اپ‌های نصب شده در فضای Island امکانپذیر نیست :

- تصاویر و ویدئوها
- پیامک‌ها
- مخاطبین
- لیست اپلیکیشن‌های نصب شده روی دستگاه

### آیا این برنامه قابل اطمینانه؟
برنامه Island یکی از برنامه‌های منبع باز هست و کدهاش در دسترس همه افراد هستش. همچنین در بررسی‌های انجام شده، این برنامه شامل بدافزار یا ویروس نبوده.

### ویژگی Work Mode کجای اندرویده؟ چرا پیداش نمیکنم؟

این ویژگی در تمام نسخه‌های اندروید ۵.۰ به بالا وجود داره، اما برخی برندها – که اندروید رو سفارشی‌سازی می‌کنن – مثل سامسونگ و ال‌جی و شیائومی و سایر برندها، این ویژگی رو از تنظیمات اندروید حذف میکنن. اما این ویژگی کماکان با استفاده از برنامه Island قابل دسترسیه.

در نسخه‌های خام  (Stock) اندروید، این ویژگی وجود داره و حتی میشه بیشتر از یک فضای مجزا برای دسترسی کاربران مختلف ایجاد کرد. مثل User Accounts در ویندوز. _(در گوشی‌های نوکیا که از اندروید One (نسخه خام اندروید) برخوردار هستن این امکان وجود داره)_

### یه برنامه‌ای رو روی هر دو فضا (هم Island و هم فضای اصلی) نصب داریم، اگه من یکیشو پاک کنم اون یکی هم پاک می‌شه؟

نه! اگر برفرض مثال برنامه تلگرام رو روی هر دو فضا داشته باشیم و بخوایم یکیشو حذف کنیم، اون یکی برنامه دست نخورده باقی می‌مونه. اصولاً ارتباطی باهم ندارن.

### چطوری فایل یا فایل‌هایی رو بین فضای اصلی و Island رد و بدل کنیم؟

با استفاده از برنامه FX File Explorer میشه این کار رو انجام داد.

### چطوری تشخیص بدیم کدوم اپ تو Island نصبه کدوم تو فضای اصلی؟

اپلیکیشن‌هایی که تو فضای Island نصب شدن با داشتن علامتی مثل علامت زیر از بقیه اپ‌های نصب شده روی گوشی متمایز می‌شن :

image

علاوه بر این، هروقت اپلیکیشنی رو باز کنیم که توی Island نصب شده باشه، بالای گوشی – در Status Bar – نماد کیف نشون داده می‌شه :

image

### برنامه Island رو چطور غیرفعال و از روی دستگاهم حذفش کنم؟
با طی کردن مراحل زیر می‌تونین در یه چشم بهم زدن فضای Island رو از بین ببرین و بعد هم حذفش کنین.

(توجه کنین که اطلاعات حذف شده قابل بازیابی نیستن)

برنامه Island Settings رو باز می‌کنیم.

image

روی آخرین گزینه که Destroy Permanently هست می‌زنیم و بعد دکمه Destroy رو می‌زنیم.

image

با اینکار فضای مجزای Island به طور کامل حذف می‌شه. حالا می‌تونیم اپ Island رو هم Uninstall کنیم.
